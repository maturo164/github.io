---
layout: post
title: Okénko jedné WoWkařky: Když něžné dívky hrají onlinovky
---

##### Onlinové hry nejsou vždy výsadou individuí mužského pohlaví. I když se to může zdát nepředstavitelné, mezi pařany se najde spousta děvčat. Nejinak tomu je i u hry World of Warcraft, neuvěřitelné stálice mezi MMORPG.
***

[Kdo je skutečná žena?]: C:\Users\host\Documents\GitHub\maturo164.github.io\images "Ne každá baba je vážně ONA"

Je to už řada let, co jsem začala hrát tuhle hru. Během své herní "kariéry" jsem prolezla různými servery, stala jsem se vůdkyní jedné malinké guildy, byla jsem členkou jiných, našla jsem si spoustu přátel, dokonce došlo i na vícero setkání s hráči ve skutečném světě. Takhle to má spousta běžných hráčů, ale pořád je tady jedna malá poznámka pod čarou - jsem holka, co hraje WoW.

Kolikrát se mi stalo, že i když jsem se nesnažila zvlášť angažovat do chodu některé guildy (uskupení hráčů hrající spolu pod jedním názvem takové skupiny), jakmile se ukázalo, že se v chatu prokazuji jako existence ženského rodu, pánové si mě začali všímat. Abych to uvedla na pravou míru, ve hře si můžete vybrat, jestli chcete hrát za mužskou, či ženskou postavu. Asi si pak dovedete představit, jak je na první pohled těžké rozeznat skutečného hráče od hráčky. Takový přístup, kdy holka na sebe strhne trochu té pozornosti, není ojedinělý, co teprve, když jedna slečna přitáhne do guildy svou kamarádku! To už začíná teprve to správné pozdvižení.

Pánové jsou najednou vstřícní, rádi půjčují goldy (herní měna), pomáhají bez řeči a dlouhého čekání s úkoly, pospíchají kuchnout otravného hráče protifrakce, který miluje, když vás zabíjí zas a znova, píší romantické básně i zamilované vzkazy do guild chatu, které vidí všichni, snaží se z hráčky vymámit profil na fb... Zkrátka se (ve většině případů) hezky o své kolegyně starají.

Na serverech a v guildách, na kterých jsem za ty roky hrála, a ve kterých jsem působila, se všeobecně vyskytovalo vždycky dost dívek a žen. Mnohokrát se právě holky dostávaly do vedení guild samotných a dovedly mít pádnou ruku i výmluvný jazyk, když to bylo třeba. Jakmile si v kumunitě získají hráčky své postavení i reputaci, nezřídkakdy mohou celou tu bandu držet pokupě. Jak víme, ženské dovedou být brilantní pletichářky, což se může odrazit i v této virtuální realitě. (Samozřejmě, že udávám jen pozitivní možný scénář.)

Pořád je dobré mít na paměti, že počítačové hry, kor giganta jakým je World of Warcraft, netvoří jen přednastavené seskupení pixelů. Hru tvoří z větší části lidé samotní. A já osobně se domnívám, že hráčky patří do těchto světů stejně, jako jejich mužské protějšky. 

